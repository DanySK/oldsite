---
layout: page
sidebar: right
title:  Cari genitori, vi stanno mentendo.
subheadline:  Dal blog di Jennifer Raff
teaser: "Cari genitori, vi stanno mentendo. Le persone che asseriscono di agire nell'interesse dei vostri figli stanno ponendo la loro salute e anche la loro vita a rischio."
categories:
    - attualità
tags:
    - cannabis
    - marijuana
    - legalizzazione
    - mercato legale
    - mercato nero
    - tasse
    - colorado
image:
    title: 2014/lies.jpeg
    thumb: 2014/lies.jpeg
    homepage: 2014/vaccine.jpg
    caption: Tantissime bugie.
    caption_url: http://www.donotlink.com/dn7z
header:
    image_fullwidth: 2014/vaccine.jpg
    caption: Siringa spaventosa
    caption_url: https://it.wikipedia.org/wiki/Vaccino#Studi
---

###### Cari genitori,
[vi stanno mentendo](http://www.forbes.com/sites/emilywillingham/2014/03/23/worried-about-measles-dont-call-dr-bob-sears/). Le persone che asseriscono di agire nell'interesse dei vostri figli stanno ponendo la loro salute e anche la loro vita [a rischio](http://www.weather.com/health/just-prick-origin-and-evolution-anti-vaccine-movement-20140228?cm_ven=Twitter).

###### Dicono che il morbillo non sia una malattia mortale.
[Ma lo è](http://www.who.int/mediacentre/factsheets/fs286/en/).

###### Dicono che la varicella non sia poi questo gran problema.
[Ma lo può diventare](http://www.cdc.gov/vaccines/vpd-vac/varicella/default.htm).

###### Dicono che l'influenza non sia pericolosa.
[Ma lo è](http://www.cdc.gov/flu/index.htm).

###### Dicono che non sia così percoloso per un bambino prendere la pertosse.
[Ma lo è](http://www.cdc.gov/features/pertussis/).

###### Dicono che i vaccini non sono poi così efficaci nel prevenire le malattie.
[Ma ogni anno i vaccini salvano 3 milioni di giovani vite](http://www.ncbi.nlm.nih.gov/pubmed/10559545), e [2 milioni di bambini muoiono ogni anno per malattie che sarebbero prevenibili tramite vaccinazione](http://www.ncbi.nlm.nih.gov/pubmed/10559545).

###### Dicono che entrare in contatto con la malattia in modo naturale sia meglio di una vaccinazione.
[Ma si sbagliano](http://www.immunizationinfo.org/issues/exposure-parties/measles-parties).

###### Dicono che i vaccini non sono stati testati rigorosamente a sufficienza da dimostrarne la sicurezza.
Ma i vaccini [sono soggetti ad un livello di verifica superiore a quello di ogni altro medicinale](http://pediatrics.aappublications.org/content/123/1/e164.full). Per esempio, in [questo studio](http://cel.webofknowledge.com/InboundService.do?product=CEL&SID=2BQ7Asz7hTwVLI3R2k2&UT=000086029900003&SrcApp=Highwire&action=retrieve&Init=Yes&Func=Frame&SrcAuth=Highwire&customersID=Highwire&IsProductCode=Yes&mode=FullRecord) si testa la sicurezza e l'efficacia del vaccino per lo pneumococco in oltre 37868 bambini.

###### Dicono che i dottori non ammetteranno mai che vi sia alcun effetto collaterale dei vaccini.
Ma gli effetti collaterali sono ben noti, e [ad eccezione di casi molto rari sono decisamente poco importanti](http://www.nhs.uk/conditions/vaccinations/pages/benefits-and-risks.aspx).

###### Dicono che il vaccino MMR causi autismo.
[È falso](http://cel.webofknowledge.com/InboundService.do?product=CEL&SID=3ELnXIIS6HZf5IOcnX5&UT=000080812200012&SrcApp=Highwire&action=retrieve&Init=Yes&Func=Frame&SrcAuth=Highwire&customersID=Highwire&IsProductCode=Yes&mode=FullRecord).
(In [moltissimi studi](http://www.plosone.org/article/info%3Adoi/10.1371/journal.pone.0003140)
[si è indagato](http://www.jpeds.com/webfiles/images/journals/ympd/JPEDSDeStefano.pdf)
[se i vaccini](http://www.ncbi.nlm.nih.gov/pubmed/14519711?dopt=Abstract)
[possano esser causa di autismo](http://www.ncbi.nlm.nih.gov/pubmed/12949291), e
[tutti quanti](http://www.iom.edu/Reports/2002/Immunization-Safety-Review-Multiple-Immunizations-and-Immune-Dysfunction.aspx)
[mostrano](http://www.washingtonpost.com/wp-dyn/content/article/2008/09/04/AR2008090401411.html)
[in maniera totalmente chiara](http://www.autismsciencefoundation.org/autismandvaccines.html) che
[non vi è alcuna correlazione](http://www.washingtonpost.com/wp-dyn/content/article/2009/02/12/AR2009021201391.htm).)

###### Dicono che il Thimerosal nei vaccini provochi autismo.
[È falso](http://pediatrics.aappublications.org/content/123/1/e164.full), e in ogni caso [non è presente nella maggior parte dei vaccini prodotti a partire dal 2001](http://pediatrics.aappublications.org/content/112/6/1394.full).

###### Dicono che l'alluminio nei vaccini (un adiuvante, ossia un componente del vaccino progettato per migliorare la risposta immunitaria del corpo) è dannoso per i bambini.
Ma i bambini assumono più alluminio dal [latte materno](http://www.sciencedirect.com/science/article/pii/0048969795047024?via=ihub) di quanto [ne possano assumere dai vaccini](http://pediatrics.aappublications.org/content/112/6/1394/T3.expansion.html), e sarebbe necessario [un livello estremamente più alto perché possa risultare pericoloso](http://pediatrics.aappublications.org/content/123/1/e164.full#ref-10).

###### Dicono che il "Vaccine Adverse Events Reporting System" (anche detto "tribunale dei vaccini") prova che i vaccini sono pericolosi.
[È falso](http://violentmetaphors.com/2013/11/22/why-anti-vaxers-hate-the-nvicp-and-just-what-is-it-anyway-by-colin-mcroberts/).

###### Dicono che [il sistema immunitario dei bambini sia troppo giovane per sopportare il numero di vaccinazioni cui sono sottoposti nel primo periodo di vita](http://pediatricinsider.wordpress.com/2013/01/22/dr-bobs-alternative-vaccine-schedule-he-made-it-up/).
[È falso](http://pediatrics.aappublications.org/content/123/1/e164.full).

###### Dicono che se i figli degli altri sono vaccinati, non c'è alcun bisogno per i loro di esserlo.
Questo è uno degli argomenti più spregevoli che abbia mia sentito. Anzi tutto, i vaccini non hanno un'efficiacia del 100%, per cui è possibile per un bambino vaccinato contrarre la malattia se viene esposto ai patogeni. Quel che è peggio però è che vi sono persone che non possono vaccinarsi, percheé immunodeficienti o perché allergiche ad una o più componenti. La protezione per queste persone dipende dall'[immunità di gregge](http://www.vaccines.gov/basics/protection/). Coloro che scelgono di non vaccinare i loro figli contro le malattie infettive non stanno solo mettendo a rischio le vite dei loro figli, ma anche quelle dei figli di altre persone.

###### Dicono che i rimedi "naturali" o "alternativi" siano migliori della scienza medica.
[È falso](http://www.autismsciencefoundation.org/what-is-autism/autism-diagnosis/beware-non-evidence-based-treatments).

**La verità è che i vaccini sono [uno dei nostri più grandi traguardi](http://www.cdc.gov/mmwr/preview/mmwrhtml/mm6019a5.htm) in termini di sanità pubblica**, ed una delle cose più importanti che tu possa fare per proteggere i tuoi figli.

Posso predire con esattezza il tipo di risposte che riceverò dagli attivisti anti-vaccini. Dato che non hanno modo di difendere la loro posizione data la devastante quantità di prove scientifiche riguardanti i vaccini, diranno che [lavoro per Big Pharma](http://violentmetaphors.com/2013/08/14/the-truth-about-vaccinations-your-physician-knows-more-than-the-university-of-google/comment-page-5/#comment-1797). ([Non lo faccio e non l'ho mai fatto](http://violentmetaphors.com/cv/). Diranno che [non sono uno scienziato](http://violentmetaphors.com/2013/08/14/the-truth-about-vaccinations-your-physician-knows-more-than-the-university-of-google/comment-page-6/#comment-14643) (lo sono), e che [sono un "Agente 666"](http://violentmetaphors.com/2013/08/14/the-truth-about-vaccinations-your-physician-knows-more-than-the-university-of-google/comment-page-5/#comment-1795) (non so cosa significhi, ma sono abbastanza sicura di non esserlo [lo stesso vale per il sottoscritto, n.d.t]).

Nulla di tutto questo è vero, ma sono risposte date di riflesso dagli attivisti anti-vaccini perché non hanno alcun fatto a supporto della loro posizione. Da qualche parte, nel loro profondo, probabilmente lo sanno e sono spaventati dalle implicazioni, per cui se la prendono con chi li informa.

Perché vi stanno mentendo? Alcuni lo fanno [per profitto personale](http://www.bmj.com/content/342/bmj.c5347), per vendervi [rimedi alternativi](http://www.donotlink.com/hfzz) provano a [rendervi spaventosa la scienza medica](http://www.sciencebasedmedicine.org/cashing-in-on-fear-the-danger-of-dr-sears/). Sono certa che molti altri nel movimento anti-vaccini abbiano [intenzioni buone e genuine](http://thinkingmomsrevolution.com/an-open-letter-to-my-facebook-friends/), e onestamente credano che i vaccini siano pericolosi. Ma come un certo astrofisico recentemente ha detto

> [La cosa bella della scienza è che essa è vera, che tu ci reda o meno](http://www.colbertnation.com/the-colbert-report-videos/433645/march-10-2014/neil-degrasse-tyson-pt--2).

Nel caso dei complottisti, non è una bella conseguenza. Le belle intenzioni non impediranno ai microbi di infettare e far ammalare la gente, e il messaggio che i vaccini sono pericolosi sta avendo [conseguenze catastrofiche](http://www.jennymccarthybodycount.com/Anti-Vaccine_Body_Count/Preventable_Illnesses.html). Vi sono [epidemie](http://www.salon.com/2014/03/20/measles_outbreak_vaccine_trutherism_now_officially_a_public_health_crisis/) di malattie prevenibili tramite vaccini proprio ora su [tutto il suolo degli Stati Uniti](http://theweek.com/article/index/257110/the-worrying-rise-of-the-anti-vaccination-movement#comment-1272032755) (*e [l'Italia sta seguendo](http://www.adnkronos.com/salute/sanita/2014/06/12/dai-pediatri-allarme-morbillo-italia-oltre-mille-casi-nel_tTyKK2RGRwowet6Kvvjn9N.html), n.d.t.*) a causa di [bambini non vaccinati](http://www.nytimes.com/2005/11/08/health/08iht-polio.html?pagewanted=all&_r=1&).

Solo in una cosa il mio messaggio è identico a quello degli attivisti anti-vaccino: **informatevi**. Ma mentre loro intendono "leggi tutti questi siti web che confermano le nostre idee", io vi suggerisco di imparare [cosa pensa la comunità scientifica](http://www.immunizationinfo.org/issues/vaccine-safety/concerns-about-vaccine-safety). Imparate [come funziona il sistema immunitario](http://www.ncbi.nlm.nih.gov/pubmedhealth/PMH0010386/). Andate a leggervi la storia delle malattie prima che fosser introdotti i vaccini, e parlate con persone anziane che sono cresciute quando mostri come la poliomelite, il morbillo ed altre malattie non potevano essere prevenute. Andate a leggere [come i vaccini sono sviluppati](http://www.historyofvaccines.org/content/articles/vaccine-development-testing-and-regulation), e [come funzionano](http://www.healthychildren.org/English/safety-prevention/immunizations/pages/How-do-Vaccines-Work.aspx). Leggete riguardo [Alan Wakefield](http://rationalwiki.org/wiki/Andrew_Wakefield) (*[qui un bellissimo pezzo in italiano](http://medbunker.blogspot.it/2009/11/vaccini-wakefield-vaccini-autismo-e.html), n.d.t.*), e come il suo articolo scientifico che ha suggerito un collegamento fra vaccino MMR e autismo [sia stato ritirato](http://www.bmj.com/content/342/bmj.c5347), e la sua licenza da medico [sia stata revocata](http://www2.aap.org/immunization/families/autismwakefield.html). Leggete i numerosi, enormi studi che hanno esaminato in modo esteso i collegamenti causali fra autismo e vaccini... [e non hanno trovato nulla](http://cid.oxfordjournals.org/content/48/4/456.full). (Già che ci siete, leggetevi della ricerca che sta procedendo per [determinare quale **sia veramente** la causa](http://genetics.thetech.org/original_news/news49) — [o le cause](http://www.ncbi.nlm.nih.gov/pubmed/19805709) — [dell'autismo](http://www.autismsciencefoundation.org/), che non è certo aiutata dalle persone che continuano a insistere che sono i vaccini a causarlo).

Può sembrare un lavoro enorme, e gli articoli scientifici possono sembrare troppo difficili da leggere [per molti italiani, c'è anche lo scoglio della lingua, n.d.t.]. Ma la lettura di testi scientifici è un'abilità che può essere imparata. [Questa è una risorsa risorsa eccellente per valutare informazioni mediche che si trova su Internet](http://www.immunizationinfo.org/parents/evaluating-information-web), e io ho scritto [una guida per non scienziati su come leggere e capire la letteratura scientifica](http://violentmetaphors.com/2013/08/25/how-to-read-and-understand-a-scientific-paper-2/) (*l'inglese resta un requisito, n.d.t.*). Lo dovete ai vostri figli, e a voi stessi: informatevi sull'argomento. Non fidatevi di persone che conoscete su Internet (neppure di me!). Leggete gli studi che ho linkato in questo post da voi, e parlate al vostro pediatra. Indipendentemente da quello che la comunità anti-vaccini vi sta raccontando, non avete ragione i temere i vaccini. Al contrario, dovreste esser spaventati all'idea di cosa succederebbe senza essi.

> Questo articolo è una [traduzione di un pezzo molto bello](http://violentmetaphors.com/2014/03/25/parents-you-are-being-lied-to/) scritto da [Jennifer Raff](http://violentmetaphors.com/author/batgirlraff/) sul suo blog "[Violent Metaphors](http://violentmetaphors.com/)".

>I'd like to thank Jennifer for allowing me to translate her article: GRAZIE!
